È in edicola il numero autunnale della rivista, un'edizione speciale in cui raccontiamo il vero volto della più grande superpotenza tecnologica mondiale

Con il nuovo numero del nostro bookazine vogliamo cercare di raccontare la Cina di oggi, una superpotenza tech con ben 21 “zone dimostrative dell’innovazione” che vogliono competere con (e superare) la Silicon Valley americana, un paese che per anni è stato considerato la “fabbrica del mondo” e oggi invece è tra i leader economici e tecnologici del pianeta.

Dai rapporti economici tra il Dragone e il nostro paese alla nuova guerra fredda tecnologica con gli Stati Uniti, dalla riscoperta del cinema di fantascienza asiatico alle mappe del gusto delle varie regioni cinesi, l’edizione autunnale di Wired cerca di raccontare la Cina in maniera diversa dal solito.

Ma farlo dall’Italia è molto difficile, specialmente di questi tempi in cui gli spostamenti tra paesi sono complicati. Per questo abbiamo deciso di collaborare con giornalisti, ricercatori, autori e artisti cinesi, che ci hanno aiutato ad avere più punti di vista, non solo quello occidentale e italiano. Tra le firme del numero così trovate gli scrittori Qiu Xiaolong e Chen Quifan, la ricercatrice di Oxford Pu Yan, l’ex rocker e ora tecnologo Kaiser Kuo.

Altri articoli sono a firma di Ilaria Maria Sala, corrispondente da Hong Kong per il Guardian e il Wall Street Journal, Ken Zaho, esperto di marketing digitale, Mara Hvistendahl, reporter di Wired Us, Rogier Creemers, ricercatore dell’università di Leida in Olanda.

Ci ha dato inoltre una mano, in veste di consulente editoriale, il giornalista del Manifesto Simone Pieranni, che ha vissuto per oltre 10 anni in Cina e ha appena pubblicato il libro Red Mirror: Il nostro futuro si scrive in Cina, un saggio che mostra come Pechino sia sensibilmente avanti sulle tecnologie fondamentali per pensare al domani.

Abbiamo infine chiesto ad artisti e fotografi cinesi di illustrare la copertina e gli articoli del numero. Alcuni di loro hanno declinato l’invito, per via delle critiche che rivolgiamo al governo in alcuni articoli: temevano ritorsioni che, purtroppo, sono all’ordine del giorno. Quelli che hanno accettato, comunque, hanno dato un tocco di “cinesità pop” a un’edizione davvero speciale di Wired.

Allegato a questo volume di Wired c’è il consueto inserto business in formato tabloid, questa volta dedicato alla Cybersecurity.Wired ha incrociato il numero di tamponi per abitanti, la percentuale di quelli abitativi e la densità abitativa per raccontare come si muovono i contagi in Italia

(I dati della mappa sono aggiornati ogni

giorno all’ultimo bollettino disponibile)

Una mappa che racconti la situazione dell’epidemia da nuovo coronavirus nel nostro paese. Che metta insieme i tamponi effettuati, la percentuale di quelli considerati positivi e la densità abitativa, ovvero uno dei parametri presi in considerazione dagli epidemiologi per realizzare le mappe di rischio. Così da mostrare quelle province che, in base alla media dei dati dell’ultima settimana, potrebbero avere qualche problema in più rispetto alle altre.

È questo il tentativo che ha mosso Wired, che ha raccolto dati dalla Protezione civile e da Istat per costruire questa mappa aggiornata quotidianamente, poco dopo l’uscita del bollettino quotidiano della Protezione civile. I dati fanno sempre riferimento a quanto accaduto nell’ultima settimana, perché sul singolo giorno ha poco senso ragionare.

Le sfumature di grigio che colorano le regioni danno conto della strategia di tamponatura. Più sono scuri più è basso il numero di tamponi ogni 100mila abitanti effettuati negli ultimi sette giorni. Si tratta, beninteso, di primi tamponi, non dei test effettuati per verificare che un positivo si sia negativizzato. Sono, in altre parole, quelli condotti alla ricerca di nuovi casi.

Poi ci sono i cerchi. Il colore indica la percentuale di test positivi sul totale dei primi tamponi effettuati (un dato che abbiamo solamente a livello regionale). Questo colore diventa più scuro quanto più è alto il rapporto, mostrando quindi un dato slegato dal numero di tamponi eseguiti, una cifra che può falsare le analisi. Infine, ci sono le dimensioni dei cerchi: più un cerchio è grande, maggiore è il numero di nuovi positivi per chilometro quadrato individuato nell’ultima settimana. In questo caso usiamo questo dato per includere la densità abitativa delle province italiane, partendo dal principio che dove ci sono più persone, rischiamo di più.

Volendo semplificare, le situazioni problematiche sono quelle che presentano colori scuri e dimensioni elevate. Ovvero pochi tamponi effettuati, che indicano una minore sorveglianza, molti dei quali risultati positivi e concentrati in poco spazio. Per quanto rispetto a quest’ultimo parametro occorre precisare che il dato utilizzato ai fini del calcolo rappresenta l’intera superficie provinciale, aree non abitate comprese. Circostanza che implica che il valore legato alla densità dei contagi sia in realtà una stima al ribasso.

Pur con questi limiti, la mappa rimane un tentativo di descrivere l’evoluzione della pandemia nel nostro paese. Lo stesso vale per questo grafico, che mostra gli stessi indicatori, questa volta però esclusivamente su base regionale.

(si ringrazia Gianluca Dotti per la collaborazione)Lanciato da Fedez e sostenuto da Cesvi, Amazon Prime Video, Intesa Sanpaolo e molte altre aziende, sostiene i professionisti dello spettacolo e della musica colpiti dalle crisi economica del coronavirus

Quello dello spettacolo è fra i settori più colpiti dalle conseguenze sociali ed economiche del coronavirus. I cinema, i teatri, i concerti dal vivo e tante altre manifestazioni pubbliche sono stati messi in ginocchio dalle chiusure e dalle limitazioni, con effetti pesanti su tutta la filiera produttiva dell’intrattenimento, per lo più costituita da lavoratori autonomi spesso poco tutelati o da imprese piccole e fragili. La chiusura di set, club e sale da concerti non ha, dunque, solo ricadute sulla scena culturale italiana, ma anche sulla vita quotidiana di migliaia e migliaia di lavoratori della musica e dello spettacolo, e sulle loro famiglie. Per questo è stata lanciata l’iniziativa Scena Unita, un vero e proprio fondo che vuole supportare in modo concreto e diretto “quei lavoratori senza i quali la loro arte non può prendere forma”.

Su una proposta inizialmente avanzata da Fedez, Scena Unita ha raccolto grandi artisti della musica e dell’intrattenimento italiani oltre a enti privati e aziende, il tutto per fornire un sostegno economico e una progettualità che portino a una ripartenza del settore. Con il patrocinio del Ministero per i beni culturali e la gestione del Cesvi, storica organizzazione umanitaria italiana, insieme a La Musica che gira (il coordinamento dei lavoratori della musica nato lo scorso giugno) e Music Innovation Hub, il fondo segue precise linee guida messe a punto da un pool di esperti e di comitati tecnico-scientifici e, oltre a invitare il pubblico a partecipare, si avvale dell’indispensabile supporto del tessuto industriale e d’impresa, in qualità di partner di eventi, festival, concerti e creazione di contenuti audiovisivi.

A oggi Scena Unita ha raccolto due milioni di euro, la cui metà è stata donata da Amazon Prime Video; fra gli altri sostenitori ci sono realtà come Intesa SanPaolo, Fendi, Layla Cosmetics, Estetica cinica, promotori di concerti quali Friends & Partners, Vivo Concerti, Magellano Concert, Live Nation, case discografiche del calibro di Sony Music Italia, Warner Musica, Universal Music Italia e le case produttrici Endemol Shine, Fremantle e Arcobaleno Tre. Ma chiunque può continuare a donare attraverso il crowdfunding ForFunding.it messo a disposizione da Intesa Sanpaolo, mentre i bandi saranno pubblicati sul sito del Cesvi.

Sono numerosissimi anche gli artisti di ogni categoria che hanno aderito all’appello: da Carlo Verdone ad Achille Lauro, da Sabrina Ferilli a Gianna Nannini, da Claudio Baglioni a Paolo Bonolis, da Gianni Morandi a Maria de Filippi, passando per Emma, Arisa, Amadeus, Fiorello, Cosmo, Michelle Hunziker, Tommaso Paradiso, Elisa, J-Ax e molti altri. “Questo sicuramente non risolverà tutti i problemi che stanno affrontando, ma ci sembrava doveroso fare qualcosa”, ha dichiarato Fedez: “Sono sicuro che gli spettacoli dal vivo ricominceranno, però questo succederà solo unendo le forze e sostenendo questi lavoratori, che sono i pilastri di ogni show”.Contro Covid-19 uno spray nasale creato è riuscito a arrestare il virus e impedire il contagio nei furetti. Il risultato, per ora preliminare e su animali, potrebbe bloccare il coronavirus nel naso ed essere usato come strumento preventivo in aggiunta alle altre misure

Dopo i collutori contro il nuovo coronavirus oggi è il turno di uno spray nasale che potrebbe rivelarsi efficace nel combattere e impedire che Sars-Cov-2 contagi l’organismo nel naso. Questo spray, che contiene un nuovo antivirale, è stato messo a punto da un gruppo della Columbia University Medical Center a New York, coordinato dal ricercatore italiano Matteo Porotto e da Anne Moscona. Per ora gli autori hanno testato il composto soltanto su furetti, anche se i primi risultati sono stati molto promettenti. La ricerca, ancora non peer reviewed, è disponibile in preprint su bioRxiv.

I dati sono preliminari e inoltre ricordiamo che il contagio da Covid-19 avviene principalmente da goccioline di saliva (droplet) e residui di queste goccioline (aerosol), nonché da contatto delle mani infette con le mucose, non solo quelle del naso, con processi che non possono essere bloccati – almeno non tutti – dall’uso preventivo di questo spray nasale, anche qualora si confermerà efficace anche nell’essere umano. Nonostante questi limiti, il composto realizzato potrebbe rivelarsi un’arma efficiente, in aggiunta ad altri strumenti protettivi, contro la diffusione del coronavirus.

Bloccare la proteina spike del Sars-Cov-2

Gli scienziati sono impegnati nella ricerca e nella messa a punto di molecole dette lipopeptidi, ovvero piccole proteine legate a un lipide (un grasso) come il colesterolo o il tocoferolo (presente in molti vegetali, nell’olio di oliva e non solo). Queste molecole agiscono impedendo che un virus si leghi alla membrana della cellula ospitante, la cellula dell’organismo che lascerà entrare il patogeno e verrà infettata. Il coronavirus Sars-Cov-2 utilizza la sua proteina detta spike per penetrare nelle cellule e creare un legame.

Il nuovo composto riconosce la proteina spike, si inserisce e si incastra nella regione in cui avviene il contatto fra virus e cellula e impedisce alla spike di adottare la forma necessaria per realizzare il legame con la cellula. Gli autori avevano già descritto il composto in uno studio recente su mBio, in cui la molecola era stata provata sull’essere umano in un modello 3D, dunque con una simulazione al computer, in cui aveva dimostrato di essere efficace.

Lo studio sullo spray nasale

Nell’esperimento gli autori hanno selezionato dei furetti, spesso studiati nella ricerca clinica perché le loro malattie respiratorie somigliano alle forme che colpiscono l’essere umano. Dopo aver ricevuto lo spray nasale, sei furetti sono stati messi a contatto con altrettanti animali contagiati e positivi al coronavirus. Il contatto era molto stretto ed è durato più di 24 ore. Dopo questo tempo i ricercatori hanno rilevato che nessuno degli animali trattato con l’antivirale era stato contagiato e non si rilevava dal tampone, nel naso e nella gola, la presenza dell’infezione da Sars-Cov-2. Al contrario, furetti che non hanno ricevuto lo spray nasale sono stati tutti contagiati. Gli autori spiegano che è semplice somministrare l’antivirale per via nasale e che la sua azione è immediata e duratura, dato che arriva a coprire un periodo di 24 ore.

Spray nasale: prima e subito dopo l’esposizione al virus?

Oggi i ricercatori propongono la molecola come candidato antivirale per via nasale. Fermo restando che lo spray nasale non cura il Covid-19, l’ipotesi è che possa essere utile come strumento preventivo, prima dell’eventuale esposizione al virus, o come profilassi subito dopo essere stati esposti, dunque dopo aver avuto un contatto con una persona positiva. Visti i risultati che mostrano che il composto è sicuro e valido, ora gli autori sperano di poterlo testare quanto prima su volontari umaniPesano le chiusure dei parchi e la sospensione di molte attività hanno. La nota positiva viene però dal servizio di streaming Disney+, che in un anno ha raggiunto 73,7 milioni di abbonati.

La lunga emergenza Covid-19 continua a pesare sulle casse del gruppo Disney. Per la prima volta negli ultimi quarant’anni l’azienda ha chiuso un bilancio in rosso dopo il secondo trimestre consecutivo in perdita. Dai dati presentati, la compagnia ha riportato negli ultimi tre mesi un passivo di oltre 710 milioni di dollari, mentre i ricavi sono scesi a 14,7 miliardi rispetto ai 19,1 miliardi nello stesso periodo dell’anno scorso.

A pesare sono certamente le chiusure dei parchi a tema e dei resort, che hanno causato sull’intero anno perdite per oltre 6,9 miliardi di dollari, con un calo del 61% rispetto all’anno precedente. E a questi si sono aggiunti anche il blocco delle crociere e della produzione di film e spettacoli televisivi, che ha causato all’incirca un altro mezzo miliardo di dollari di mancati introiti. Nel complesso Disney ha riportato una perdita netta di oltre 2,8 miliardi di dollari.

A settembre, inoltre, la compagnia ha annunciato il licenziamento di 28mila suoi dipendenti impiegati nelle diverse attività di intrattenimento e produzione oltre a quelli impiegati nei parchi Disneyland e nelle crociere a tema.

Salva lo streaming

La situazione è però controbilanciata dai risultati incoraggianti che vengono dal settore dello streaming video, in cui Disney è entrata da circa un anno. A risollevare i conti ci ha pensato il servizio Disney+, che a novembre 2019 ha debuttato negli Stati Uniti e in Canada, mentre in Italia è arrivato durante il primo lockdown.

Oggi Disney+ ha raggiunto 73,7 milioni di abbonati a pagamento in tutto il mondo, con un incremento di oltre 13 milioni rispetto ai 60 milioni di abbonamenti registrati ad agosto. Anche altri servizi streaming come Espn+ e Hulu hanno riportati ottimi risultati, con un incremento degli utenti e oltre 36,6 milioni di consumatori paganti nel caso della piattaforma Hulu, di cui Disney è azionista di maggioranza.

E l’intero comparto dei servizi diretti al consumatore ha visto crescere il fatturato del 41% rispetto allo stesso periodo dell’anno scorso, arrivando a 4,8 miliardi di ricavi. È il frutto della strategia messa in campo dal nuovo amministratore delegato Bob Chapek, subentrato al dimissionario Bob Iger lo scorso febbraio e che puntando soprattutto sui contenuti in streaming ha portato la piattaforma Disney+ in soli dodici mesi a un’ottima posizione in un mercato dal valore stimato attorno ai 51,6 miliardi di dollari nel 2020, secondo Statista e al momento dominato da Netflix.gialla



L'autocertificazione



Le misure nazionali (zona gialla)

Nuovo Dpcm, area gialla: quali sono i provvedimenti per le regioni con criticità moderata

Dpcm

navi

navi



Mi trovo in una zona arancione

Nuovo Dpcm, area arancione: quali sono i provvedimenti per le regioni con rischio intermedio



Mi trovo in una zona rossa

Nuovo Dpcm, area rossa: quali sono i provvedimenti per le regioni ad alto rischio

(aggiornamento dell'11 novembre 2020 alle 23,56)L'Italia divisa in tre fasce, a seconda della gravità della situazione legata al diffondersi dell'epidemia di coronavirus. Ecco le risposte alle domande sui divieti in vigore, schede informative e il modulo per l'autocertificazione di nuovo necessario.Il Dpcm entrerà in vigore da venerdi 6 novembre e scadrà il 3 dicembre.L'Italia, secondo i diversi livelli di rischio, è divisa in tre fasce: gialla, arancione e rossa. La zona gialla, quindi, sostituisce la verde di cui si era parlato fino a questo momento. La collocazione delle regioni nelle varie fasce sarà decisa dal ministro della Salute, sentiti i governatori, sulla base di 21 parametri. Ma il ministro per gli Affari regionali, Francesco Boccia, ha sottolineato che "a strategia adottata con il Dpcm non vuol dire esautorare i territori, ma anzi vuol dire lavorare insieme responsabilizzandoli".Tra i 21 parametri che serviranno a stabilire l'inclusione in una fascia ci sono il numero dei casi sintomatici, i ricoveri, i casi nelle Rsa, la percentuale di tamponi positivi, il tempo medio tra sintomi e diagnosi, il numero di nuovi focolai, l’occupazione dei posti letto sulla base dell’effettiva disponibilità.Il provvedimento del governo divide l'Italia in tre aree:, arancione e rossa a seconda del livello di rischio. La zona gialla sostituisce quella verde in quanto Palazzo Chigi non vuol fare passare il messaggio (errato) che la zona verde possa essere esente da rischi e problemi derivati dalla diffusione della pandemia: anche quella gialla è dunque una zona di allerta covid. In serata il premier Giuseppe Conte illustrerà il Dpcm in conferenza stampa.Le regioni gialle sono Campania, Emilia-Romagna, Friuli Venezia-Giulia, Lazio, Marche, Molise, Sardegna, Veneto e le provincia autonoma di TrentoLe regioni arancioni sono Abruzzo, Basilicata, Liguria, Puglia, Sicilia, Toscana e Umbria.Le regioni rosse sono: Calabria, Lombardia, Piemonte, Val d'Aosta e la provincia autonoma di Bolzano.La fascia gialla nazionale prevede la limitazione della circolazione delle persone dalle 22 alle 5 del mattino successivo.Con il nuovo Dpcm torna l'autocertificazione per gli spostamenti in Italia: in tutto il paese scatterà il coprifuoco alle 22 e, dunque, la necessità di giustificare i propri spostamenti sarà necessaria anche nei Comuni inseriti nelle zone gialle, dopo quell'ora. Il modulo, già disponibile sul sito del Viminale, è lo stesso che era stato predisposto in occasione del Dpcm del 24 ottobre e già utilizzabile per le ordinanze in vigore nelle Regioni dove era stato stabilito il coprifuoco. Si tratta di un modello standard - che avranno a disposizione tutte le pattuglie delle forze di polizia - dove i cittadini dovranno indicare i motivi dello spostamento (per ragioni di lavoro, necessità e salute). I controlli verranno fatti a campione e chi non riuscirà a dimostrare il motivo indicato nell'autocertificazione, verrà denunciato. L'autocertificazione è obbligatoria anche per muoversi nelle zone rosse (ad esempio serve per chi deve recarsi dal parrucchiere in una zona rossa).No: chiuderanno musei e mostre.Didattica a distanza al 100% per le scuole superiori: per le scuole elementari e medie e per i servizi all'infanzia attività in presenza ma con uso obbligatorio delle mascherine (salvo che per i bimbi al di sotto dei 6 anni);Si prevede la chiusura nelle giornate festive e prefestive di medie e grandi strutture di vendita, ad eccezione delle farmacie, dei punti vendita di generi alimentari, delle tabaccherie e delle edicole.Il Dpcm per i trasporti pubblici prevede un tasso di affollamento massimo del 50 per cento.Bar e ristoranti dovranno chiudere alle 18, ma avranno la possibilità di restare aperti per il pranzo della domenica.Viene decretata la sospensione dello svolgimento dei concorsi, tranne quelli che si svolgono per via telematica e su base curriculare.Vengono chiusi i "corner scommesse e giochi" nei bar e nelle tabaccherie. Restano aperti parrucchieri e centri estetici.Il testo finale delnon vieta di operare, a differenza di quanto previsto nell'ultima bozza, alledi crociera battenti bandiera italiana. "I servizi di crociera da parte dellepasseggeri di bandiera italiana possono essere svolti solo nel rispetto delle specifiche linee guida di cui all'allegato 17 del presente decreto".Nelle Regioni che rientrano nella fascia arancione sarà vietato ogni spostamento, in entrata e in uscita, salvo che per comprovate esigenze di lavoro, salute e urgenza.Sarà inoltre vietato ogni spostamento in un comune diverso da quello di residenza, domicilio o abitazione, salvo che per comprovate esigenze lavorative, di studio, per motivi di salute o per situazioni di necessità.Nella zone arancioni vengono sospese le attività di bar, pub, ristoranti, gelaterie, pasticcerie, ad esclusione delle mense e del catering, con l'autorizzazione per tutti alle attività di ristorazione con consegna a domicilio.Nelle "zone rosse", quelle a più alto rischio, il Dpcm prevede per almeno 15 giorni lo stop a ogni spostamento in entrata e in uscita dalla Regione.È vietato uscire anche dal comune dove si risiede (sempre salvo necessità e urgenza).Vengono chiusi i negozi al dettaglio, tranne alimentari, farmacie, edicole; chiusi i mercati di generi non alimentari.Viene interdetta l'attività di bar, pub, ristoranti, gelaterie, pasticcerie: resta consentita la sola ristorazione con consegna a domicilio, nonché, fino alle ore 22, la ristorazione con asporto.Sono vietate inoltre le attività sportive, anche svolte nei centri sportivi all'aperto. Sarà invece consentito svolgere individualmente attività motoria (sport e passeggiate), ma sempre e solo in prossimità della propria abitazione, individualmente e nel rispetto rigoroso dei gesti-barriera.Permessa l'attività scolastica in presenza per scuola dell'infanzia, elementare e prima media.Svezia, a segno Kulusevski

Sergio Ramos, record amaro: sbaglia due rigori

Annullata Romania-Norvegia

Colpo della Francia in casa del Portogallo e campioni del mondo che conquistano l'accesso alle fasi finali. Nella sfida che assegnava la leadership del girone 3 (entrambe erano appaiate a 10 punti), la squadra di Deschamps espugna il ‘Da Luz’ di Lisbona grazie alla rete di Kante (tocco ravvicinato su incertezza del portiere) al 53′. Ai lusitani non basta Cristiano Ronaldo, rimasto in campo per tutti i 90 minuti.Nello stesso girone, successo per 2-1 della Svezia sulla Croazia: sblocca la gara lo juventino Kulusevski al primo gol in nazionale (sarà contento Ibrahimovic, che in passato aveva chiesto più spazio per il giocatore della Juve), poi grande protagonista Marcus Danielsson che prima firma il raddoppio, poi suo malgrado riapre la partita con un autogol. Classifica: Francia 13, Portogallo 10, Svezia e Croazia 3.Nel girone 4 sorpasso della Germania ai danni della Spagna. I tedeschi superano 3-1 l’Ucraina di Shevchenko, passata in vantaggio con Yaremchuk, poi rimonta di Sane e dello scatenato Werner (doppietta). Mezzo passo falso invece delle Furie Rosse che si salvano all’89 in Svizzera: Gerard Moreno replica al vantaggio elvetico dell’atalantino Freuler. Serata da dimenticare per Sergio Ramos, capace di sbagliare due rigori nella ripresa. E pensare che in carriera il difensore del Real Madrid ne aveva sbagliati appena 3 prima di stasera. Il modo peggiore per Ramos di festeggiare il record di presenze in Nazionale per un giocatore europeo: con quella di stasera sono 177 gettoni, superato Buffon (176). Il difensore spagnolo, il cui esordio in Nazionale è datato 2005, adesso è a 7 presenze dal record mondiale assoluto, in possesso dell’ex centrocampista offensivo egiziano Ahmed Hassan, fermo a 184.L’Uefa ha annunciato che la partita di Nations League fra Romania e Norvegia, in programma domenica, è stata annullata. Le autorità norvegesi hanno deciso di vietare il viaggio della Nazionale a Bucarest a causa di un caso Covid. ”La partita non può essere giocata”, ha scritto la Confederazione calcistica europea sul proprio sito web. Sabato scorso, il ministro della Salute norvegese aveva ordinato alla selezione nordica di non recarsi in Romania per la 5/a e penultima giornata del torneo. Il terzino destro Omar Elabdellaoui, che gioca nel Galatasaray (in Turchia), ieri è risultato positivo al Coronavirus e il membro di Governo ha invitato la Federazione a rispettare le regole di quarantena, che raccomandano l’isolamento.Azerbaijan-Montenegro 0-0, Cipro-Lussemburgo 2-1. Classifica: Montenegro 10, Lussemburgo 9, Azerbaijan 5, Cipro 4Malta-Andorra 3-1, Lettonia-Isole Far Oer 1-1. Classifica: Isole Far Oer 11, Malta 8, Lettonia 4, Andorra 2.San Marino-Gibilterra 0-0. Classifica: Gibilterra 7, Liechtenstein 4, San Marino 2."Cercherò fare più sorpassi possibile nei primi giri. E poi deciderò se puntare al podio, o accontentarmi"."Ma io non sono mica un ragioniere. Non mi piacciono, certi calcoli"."Corro sempre e solo per vincere"."Sono uno dei pochi che in questo gp può giocarsela con Morbidelli , che sta andando in una maniera pazzesca. Farò di tutto per restargli attaccato: ad un certo punto, vedremo come vanno le cose. Ci penseranno le mie sensazioni"."Intanto, parto 12°. Qualche posizione la devo rimontare comunque"."Sono un tipo tranquillo, però devo ammettere che la pressione sta diventando fortissima"."So che al mattino mi sveglierò già nervoso: però sapere di avere un buon ritmo per questa gara mi dà fiducia"."Sì, comunque vada. E' stata dura"."Le tribune piene, il paddock come un formicaio di tifosi: sarebbe stato ancora più complicato"."Sì: più di Morbidelli, Rins, Quartararo. Perché nonostante tutte le precauzioni che prendi, può succedere a chiunque: e con un calendario così, corto, stare fuori sarebbe stato un disastro"."Mi tranquillizza sapere che anche Quartararo e Rins partono da lontano. Bisogna partire al massimo, sorpassare più che posso già al primo giro. Se ci riesco, dopo un po' comincerò a pensare al campionato. E se sarà meglio puntare al podio o accontentarsi di restare tra i primi 10"."La smetta. Io penso solo ad arrivare primo. Però, se non ci riesco...".Quello andato in scena in Turchia è stato un week-end storico, quello del settimo trionfo di Lewis Hamilton . Raggiunto Michael Schumacher. Un trionfo che va oltre l'immaginabile. Ma, in effetti, è già oltre lo sport. Come persona(ggio). Certo, non è amato all'unanimità. Chi non gli vuole riconoscere le stimmate dei grandi, racconta che le imprese di Ayrton Senna, Jim Clark e Juan Manuel Fangio erano altra cosa. Va bene tutto, ma non si può sindacare che la sua figura abbia oltrepassato la Formula 1.Abbiamo, nell'osservare questo ragazzo che ora è diventato uomo, diversi Lewis Hamilton: il ragazzino nero che sogna di essere il primo pilota di colore. Il giovane che si distacca dal padre (anche dolorosamente, ma non pubblicamente) che lo accompagnava. Il dongiovanni libertino che passa da una festa vip all'altra. Il pilota maniacale, aggressivo e talentuoso in macchina.Questo è fino a un certo punto. Poi si passa al Lewis 2.0 (4.0? 5.0?), e a una svolta nei comportamenti. Vegano. Salutista. Col pugno alzato. Un cambio di stile radicale. Come si fosse sentito investito della missione di salvare il pianeta. "Come tutti, sono cresciuto pensando che la carne rossa e i prodotti caseari siano una cosa buona. Pensavo di vivere in maniera salutista, poi ho conosciuto nuovi amici, vegani. Ho deciso di provare, di muovermi gradualmente in quella direzione, fino a liberarmi completamente di carne e altro. Volevo provare la differenza". Frullati proteici, avocado, legumi e patate non entrano in conflitto con le esigenze dello sport professionistico. "Mi sento in dovere di far parte del movimento che aiuterà a curare il pianeta".Eppure, non era stato sempre così, come detto. La sua vita "spregiudicata" (moda, musica e feste) lo hanno reso personaggio relegando in un angolo gli aspetti agonistici: gli allenamenti, la cura precisa e puntuale del proprio corpo, la dedizione nella preparazione prima di salire nell'abitacolo di una vettura di F1. Poi è intervenuta la pandemia a dare il colpo di grazie alle sue convinzioni filosofiche: "Devi essere amante di te stesso, sentirti a tuo agio da solo. Sono stato molto tempo da solo, prendendomi spazi di riflessione su me stesso. Ho capito le cose che ho sbagliato e quelle fatte bene. Ho ritrovato una nuova carica dopo aver trascorso un periodo completamente intontito in cui non avevo nessuna voglia di allenarmi. Pensavo se fosse la cosa giusta continuare a correre o se fosse arrivato il momento di dire basta. Poi ho avuto un'illuminazione, e mi sono sbloccato: amo quello che faccio e perché mai dovrei smettere?".Non viene da una famiglia ricca. Ha vissuto a Stevenage, che reputa una baraccopoli. Madre britannica, Carmen, padre di Grenada, Anthony. Un fratello, Nicolas, colpito da paralisi cerebrale. "Sì, Nicolas è un ragazzo disabile, ma ho scoperto e capito che persone nelle sue condizioni hanno una personalità formidabile: cade e si rialza, cade e si rialza sempre. Con serenità. Confesso: mi ha insegnato molto".Neanche l'amore lo ha aiutato: accanto a lui si sono viste donne bellissime, molte amiche, diverse fidanzate. Ma un'unica storia importante, quella con Nicole Scherzinger. E, dopo la sua fine, più nulla.Restano i bambini, e l'affetto totale di Hamilton per loro. Sono numerosi i casi in cui si è speso, oltre e al di là degli assegni staccati per le donazioni. Tanti singoli, commoventi episodi. Hamilton non è solo motori. C'è altro. C'è un ragazzo che nasconde le insicurezze, dicono. Si sa che la moda avrà grande spazio quando smetterà di correre. Si sa che suona il piano, che conosce l'autodifesa. Ma è come se queste cose volesse nasconderle. Si rifugia dietro frasi fatte tipo "Jet set, tappeti rossi e vita da star? Non mi preoccupa: quando avrò finito di correre avrò qualcosa da fare, e da dire".Quello che ci mostra, quello che vuole farci sapere è l'interesse eco, e qui ecco la catena di fast food vegani, oppure il suo monopattino nel paddock, oppure l'affetto per i suoi bulldog. Antipatico? Forse. Duro? Anche. Ma lo ha imparato dalla vita, è stato bullizzato. Poi ha imparato a essere fast, e non lo hanno preso più. In questi anni lo ha battuto solo Nico Rosberg. Un amico di gioventù. Il quale, dopo averlo battuto, s'è ritirato. Probabilmente prosciugato dalle energie. Perché star dietro a Hamilton è dura, devi essere Flash. E anche un po' Superman.

Poco dopo la sua vittoria alle elezioni presidenziali del 2016, molti avevano pronosticato che Donald Trump sarebbe stato un presidente anomalo. Negli ultimi quattro anni hanno avuto ragione, ma solo in parte: Trump è stato un presidente fuori dall’ordinario per tanti aspetti – per le migliaia di bugie che ha detto e le idee razziste e misogine che ha promosso, per l’impulsività con cui ha preso decisioni importanti, per essersi circondato di persone fedeli più che competenti – ma anche piuttosto ordinario: come molti altri Repubblicani prima di lui ha tagliato le tasse ai ricchi e alle aziende, ha nominato centinaia di giudici conservatori, e ha reso più difficile l’accesso al territorio statunitense per i migranti.
Per tutte queste ragioni Trump ha conservato un consenso molto ampio fra i Repubblicani in tutti gli anni del suo mandato, che in alcuni casi sfiora il culto della personalità che lo ha aiutato sia a mascherare le promesse non mantenute – circa la metà di quelle fatte nel 2016, nonostante la media per un presidente sia di circa un terzo – sia a massimizzare quelle che è riuscito a mantenere, anche solo in parte.
Prendiamo la costruzione di un muro al confine col Messico per fermare l’immigrazione regolare, forse la promessa più famosa fatta da Trump nel 2016. Di recente il New York Times ha scritto che finora è stata costruita una specie di recinzione per 700 chilometri: molti meno dei 1.600 chilometri promessi da Trump durante la campagna elettorale. E ovviamente è stata pagata dai contribuenti americani e non dal Messico, come aveva promesso Trump. I suoi sostenitori sottolineano però che la costruzione della recinzione e soprattutto la mano libera garantita all’ICE, la controversa agenzia federale che si occupa degli ingressi irregolari, e pratiche come separare i bambini dai loro genitori al confine abbiano ridotto gli arrivi di migranti irregolari a livelli che non si vedevano dagli anni Settanta.
– Leggi anche: Non ci sono più gli Stati Uniti di una volta
Un’altra promessa parzialmente rispettata è stata il taglio delle tasse approvato nel 2017 e ancora oggi molto citato fra i sostenitori e i collaboratori di Trump: si stima che circa il 60 per cento dei soldi risparmiati da allora siano stati trattenuti dagli americani più ricchi e dalle grandi aziende, ma la riforma ha anche avvantaggiato alcune piccole e medie imprese, un elettorato tendenzialmente più conservatore rispetto alla media. Al contrario di quanto Trump aveva promesso, però, il taglio delle tasse non è stato ripagato con il solo aumento della crescita economica: durante il suo mandato il debito pubblico – che Trump aveva promesso di azzerare – è cresciuto moltissimo, anche prima delle spese straordinarie richieste dalla pandemia.
La promessa elettorale che Trump ha rispettato in maniera più fedele è stata la nomina di centinaia di giudici di orientamento conservatore nei tribunali federali e soprattutto alla Corte Suprema, dove ne ha scelti addirittura tre, spostando decisamente a destra la Corte almeno per i prossimi vent’anni. Decisioni del genere lo hanno probabilmente aiutato con l’elettorato più religioso, e in generale con gli elettori conservatori scettici o critici con le qualità personali e caratteriali di Trump: i suoi tweet saranno pure imbarazzanti, pensano molti conservatori americani, ma Trump ha fatto quello che ci si aspettava da un presidente conservatore.
Trump ha largamente mantenuto anche un’altra promessa, fatta soprattutto per convincere la classe operaia soprattutto bianca degli Stati Uniti: cancellare gli accordi commerciali che avevano esposto le aziende americane alla concorrenza dei paesi stranieri e in certi casi consentito di delocalizzare le fabbriche nei paesi in via di sviluppo. Trump ha ritirato gli Stati Uniti dal Trans-Pacific Partnership (TPP), un grosso accordo commerciale fra paesi che si affacciano sull’oceano Pacifico che aveva lo scopo di arginare l’influenza cinese, ha cambiato alcune parti del NAFTA, l’accordo commerciale con Messico e Canada, e soprattutto ha avviato una guerra commerciale con la Cina che continua ancora oggi. Al momento non è chiaro se i futuri eventuali benefici supereranno gli attuali svantaggi, e la guerra è ancora aperta e lontana dall’essere risolta, con grosse conseguenze sull’economia globale: ma molti elettori conservatori chiedevano da tempo queste mosse, e Trump li ha accontentati.
Negli ultimi quattro anni, però, Trump non ha mantenuto un sacco di promesse che aveva fatto in campagna elettorale, fra cui cancellare e rimpiazzare la riforma sanitaria di Barack Obama, investire decine di miliardi di dollari nella rete nazionale di infrastrutture, espellere tutti gli immigrati irregolari, eliminare lo ius soli, ritirare quante più truppe possibili dal Medio Oriente. Il tutto nonostante per due anni su quattro il suo partito abbia controllato sia la Camera che il Senato.
Sul suo mandato peserà moltissimo, inoltre, la gestione della pandemia da coronavirus, che Trump ha minimizzato fin dall’inizio, rifiutandosi di promuovere comportamenti consapevoli e l’utilizzo dei dispositivi di protezione più comune, a partire dalla mascherina, e infine ha sostanzialmente delegato ai singoli stati, criticando i lockdown e promuovendo comportamenti lassisti e criticati come irresponsabili. Al momento gli Stati Uniti sono il paese con il numero di casi confermati e morti più alto al mondo.
Per certi versi, poi, Trump ha cambiato per sempre il modo di intendere la politica per una generazione di americani: ha passato quattro anni a dire bugie come nessun altro presidente americano del passato – più di 22mila in quattro anni, secondo un calcolo del Washington Post – a diffondere teorie complottiste sui suoi avversari politici, a difendersi dalle accuse di aver molestato decine di donne ed evaso le tasse per molti anni, a difendere gruppi neonazisti di estrema destra, a dire cose semplicemente razziste, misogine o xenofobe: insomma, a rendere sempre più tossico il dibattito politico americano, e radicalizzare le opinioni degli americani.
Secondo il New York Times, Abu Muhammad al Masri, il numero due del gruppo terroristico al Qaida e organizzatore degli attacchi alle ambasciate statunitensi in Kenya e Tanzania nel 1998, è stato ucciso il 7 agosto scorso in Iran da due agenti segreti israeliani. La notizia non è stata confermata ufficialmente né dagli Stati Uniti, né da Israele, né dall’Iran, che ha anche smentito che un importante dirigente di al Qaida vivesse nel paese. Il New York Times ha però ricevuto conferme sull’uccisione di al Masri da sue fonti nell’amministrazione statunitense e ha ricostruito quella che sembra essere una versione molto credibile della storia.
Abu Muhammad al Masri, il cui vero nome è Abdullah Ahmed Abdullah, ha circa 58 anni ed è uno dei fondatori di al Qaida: oggi è considerato il secondo nella gerarchia dell’organizzazione, e il più probabile successore dell’attuale leader, Ayman al Zawahiri. Gli Stati Uniti seguivano da molto tempo i suoi spostamenti: al Masri è accusato di aver organizzato gli attentati contro le ambasciate statunitensi in Africa nel 1998, in cui morirono 224 persone, e il suo nome è ancora tra quelli dei terroristi più ricercati dall’FBI.
Secondo il New York Times, al Masri era in Iran almeno dal 2003, dopo essere presumibilmente scappato dall’Afghanistan. Due anni prima gli Stati Uniti avevano invaso l’Afghanistan, paese allora governato dal regime dei talebani, accusati di avere nascosto e protetto i leader di al Qaida nel proprio territorio: l’invasione era iniziata come reazione agli attacchi terroristici di al Qaida dell’11 settembre 2001 a New York e Washington.
Sembra che inizialmente al Masri fosse detenuto in Iran, come altri leader di al Qaida, ma che almeno da cinque anni fosse di fatto libero di muoversi nel ricco quartiere Pasdaran di Teheran. In due occasioni negli ultimi anni, l’Iran aveva raggiunto accordi con al Qaida per lo scambio di prigionieri, ma che l’Iran avesse lasciato che un leader di al Qaida vivesse di fatto libero nel paese è strano: l’Iran – governato da una teocrazia sciita – e al Qaida – un’organizzazione legata all’Islam sunnita – sono nemici. Una delle ipotesi fatte dal New York Times – e che circola ormai da parecchi anni tra analisti ed esperti – è che, dando protezione ad al Masri, l’Iran si fosse di fatto assicurato protezione contro attacchi di al Qaida; l’altra è che la sua presenza nel paese fosse legata a operazioni contro gli Stati Uniti, un nemico comune di al Qaida e del regime iraniano.
La sera del 7 agosto scorso, dice il New York Times, nell’anniversario degli attacchi del 1998, due uomini in moto si affiancarono alla Renault bianca con cui al Masri stava tornando verso casa in compagnia della figlia Miriam (vedova di uno dei figli di Osama bin Laden). Spararono in tutto cinque colpi, quattro dei quali colpirono al Masri e sua figlia, uccidendoli. Secondo le fonti del New York Times, i due uomini in moto erano agenti dei servizi segreti israeliani, parte di un’operazione guidata dagli Stati Uniti.
La notizia della morte di al Masri, dice il New York Times, è circolata per molte settimane senza che arrivassero conferme ufficiali. Non è stata confermata da al Qaida, né da Stati Uniti e Israele, e nemmeno dall’Iran, che sembra invece aver fatto di tutto per nascondere la notizia.
Quando la notizia del doppio omicidio del 7 agosto arrivò sui giornali iraniani, i due morti vennero identificati come il professore di storia libanese Habib Daoud e sua figlia Maryam. La televisione libanese MTV disse che Daoud era un esponente del gruppo radicale sciita libanese Hezbollah, alleato dell’Iran e nemico di Israele. E il modo in cui era stato eseguito l’omicidio ricordava quello di altre uccisioni mirate organizzate da Israele contro scienziati nucleari che lavoravano sul programma nucleare iraniano. Voci che circolavano in quei giorni sostenevano che l’omicidio fosse una provocazione statunitense verso l’Iran, prima di un voto decisivo con cui le Nazioni Unite avrebbero dovuto decidere se estendere l’embargo sul commercio di armi con l’Iran (l’embargo non è stato poi esteso).
L’indagine del New York Times ha però raccolto prove piuttosto convincenti per mettere in dubbio la versione ufficiale delle autorità iraniane.
In primo luogo, Israele ha da tempo sospeso attacchi diretti contro esponenti di Hezbollah, per ridurre al minimo i rischi di un conflitto con il gruppo. In secondo luogo, non sembrano esistere tracce che confermino l’esistenza di un uomo chiamato Habib Daoud. La notizia di un professore libanese ucciso in Iran è assente dai giornali libanesi e in Libano non ci sono documenti ufficiali che provino l’esistenza di un professore di storia con quel nome. Secondo una delle fonti del New York Times nell’amministrazione statunitense, quella di Habib Daoud era una copertura data dall’Iran ad al Masri.
Un portavoce del ministero degli Esteri iraniano ha smentito con forza la notizia dell’uccisione di al Masri; il Consiglio per la sicurezza nazionale della Casa Bianca e il portavoce del primo ministro israeliano Benjamin Netanyahu non hanno risposto a richieste di chiarimento.
Confermare la notizia, per l’Iran, significherebbe ammettere di aver dato qualche forma di asilo a un importante rappresentante di un’organizzazione terroristica internazionale, per lo più sunnita: le dichiarazioni ufficiali del governo vanno quindi prese con un certo scetticismo. È invece meno chiaro come mai non ci siano stati commenti ufficiali da parte di Israele e Stati Uniti, che in passato avevano trattato uccisioni di leader di al Qaida come esempi dei successi della lotta al terrorismo.
Nell’ultimo decennio l’industria dei videogiochi è diventata sempre più importante nel settore dell’intrattenimento. Dopo aver superato per volumi di affari cinema e musica, quest’anno il suo valore complessivo è stato stimato in 160 miliardi di dollari, il 9 per cento in più rispetto allo scorso anno. In attesa dei dati definitivi riguardanti il 2020 — che per via delle restrizioni diffuse in tutto il mondo potrebbero segnare una crescita ancora più sostenuta, simile a quella avuta dai servizi di streaming — in questi giorni due aziende leader nel settore come Sony e Microsoft stanno presentando i nuovi modelli delle loro principali console di gioco, la PlayStation 5 e la Xbox Series X.
L’industria dei videogiochi è sostenuta per circa tre quarti da prodotti per PC e dispositivi mobili. Nonostante questo, la fetta di mercato costituita dalle console è estremamente redditizia, e da vent’anni Sony e Microsoft continuano a contendersela con successive versioni delle loro console. L’azienda giapponese lanciò la prima PlayStation a metà anni Novanta, arrivando in poco tempo a dominare il mercato dopo aver superato i prodotti SEGA e Nintendo (quest’ultima continua a produrre console di gioco, ma di altro genere). La prima Xbox di Microsoft arrivò invece nel 2001, quando Sony presentò la PlayStation 2, che con 155 milioni di unità vendute — record ancora imbattuto — superò di gran lunga le 24 milioni di Xbox vendute nello stesso periodo.
Da allora, Sony e Microsoft sono concorrenti nel mercato delle console e circa ogni sette anni presentano i loro prodotti, rivali. La terza generazione di PlayStation, del 2006, venne raggiunta nelle vendite globali dalla Xbox 360 – la console di maggior successo prodotta finora da Microsoft – ma Sony ha poi sempre controllato una fetta di mercato leggermente maggiore. Le ultime generazioni di Xbox e Playstation uscirono nel novembre 2013, e da allora Sony sembra aver preso definitivamente il sopravvento, tanto che la divisione videogiochi dell’azienda giapponese ora genera da sola il 27 per cento di tutte le entrate del gruppo. Dopo aver smesso di produrre PC e televisioni di media e bassa fascia, quello dei videogiochi è il suo segmento principale, seguito dai rimanenti prodotti di elettronica e dai sensori ottici prodotti per aziende esterne. Per Microsoft, invece, i videogiochi rimangono una divisione secondaria a quella informatica.
Le due versioni di PlayStation 5 e Xbox Series X|S
Le più recenti analisi di mercato sostengono che Sony arriverà a vendere 5 milioni di PlayStation 5 soltanto in questi ultimi due mesi del 2020, mentre Xbox non dovrebbe superare le 4 milioni di unità. Un fattore considerato decisivo per le vendite nei primi mesi di commercio delle due console sono i videogiochi che accompagneranno il loro lancio. Oltre alle caratteristiche tecniche potenziate e all’usabilità migliorata in ogni forma, l’esclusività di alcuni titoli è infatti ritenuta uno dei motivi che spinge gli appassionati a passare ai nuovi modelli. Xbox però non avrà nessun titolo in esclusiva, mentre la PlayStation 5 sarà presentata con otto videogiochi che non potranno essere usati sulla concorrente Xbox: fra questi ci sono l’atteso nuovo Marvel’s Spider-Man, la cui versione precedente fu tra le più apprezzate degli ultimi anni, il dark fantasy Demon’s Souls e Gran Turismo 7, un classico.
Quest’anno, inoltre, sulle vendite di Xbox e Playstation potrebbe influire molto la pandemia da coronavirus, che in tutto il mondo sta costringendo milioni di persone a stare in casa più del normale, favorendo tra le altre cose l’uso di videogiochi. La domanda che gli analisti si fanno, tuttavia, non è tanto se e quanto cresceranno le vendite di console e videogiochi, ma quanto a lungo si sentiranno gli effetti della pandemia sul mercato. Una delle preoccupazioni che circolano è infatti che quando le cose cominceranno ad andare meglio, cominceranno a calare il tempo di uso dei videogiochi e i guadagni che generano. L’annuncio di Pfizer sull’efficacia del suo vaccino contro il coronavirus, per esempio, ha subito prodotto un grosso calo delle quotazioni delle aziende che hanno più guadagnato grazie agli effetti della pandemia: comprese molte società che sviluppano videogiochi.
Su questo tema, il New York Times ha intervistato esperti del settore e videogiocatori professionisti, secondo cui i timori per un possibile declino di vendite quando sarà finita la pandemia sono infondati. Secondo il New York Times l’idea prevalente è che i videogiochi abbiano la capacità di coinvolgere gli utenti più che altre forme di intrattenimento, favorendo la creazione di comunità di giocatori che resteranno probabilmente intatte anche quando si potrà tornare a frequentare cinema e concerti. Twitch, la più importante piattaforma per condividere partite con i videogiochi, ha avuto nel 2020 il suo anno migliore, passando da una media di 17,5 milioni di utenti giornalieri a circa 27 milioni.
E poi, dice il New York Times, bisogna considerare che il lancio delle nuove Xbox e Playstation è solitamente un momento di svolta per tutto il mercato, perché produce ricavi e genera enormi investimenti in tutto il settore, per molti anni. E questo, a sua volta, potrebbe contribuire a un’offerta più ricca e a una maggiore capacità del settore di trattenere i suoi utenti.
Sia Sony che Microsoft, per esempio, venderanno le loro console a un prezzo che non permetterà di generare grandi ricavi, e punteranno molto invece sui guadagni che si possono fare con servizi accessibili attraverso la console, dalla vendita dei videogiochi ad altri servizi in abbonamento. Secondo dati risalenti allo scorso maggio, il servizio di videogiochi in abbonamento di Sony – PlayStation Now – aveva più di due milioni di abbonati e quello per giocare online – PlayStation Plus – aveva 41,5 milioni di iscritti. I servizi analoghi di Microsoft, Xbox Live e Xbox Game Pass, secondo gli ultimi dati disponibili hanno rispettivamente 90 milioni e 15 milioni di iscritti.
Oculus Quest 2, il nuovo visore di Facebook che vi abbiamo raccontato nei minimi dettagli con la nostra recensione, riceve il primo aggiornamento importante, che porta il supporto ai 90Hz. Le app di sistema adotteranno la nuova frequenza per impostazione predefinita anche tramite Oculus Link, che è uscito ufficialmente dalla beta.

E ovviamente anche i giochi potranno abbandonare i 72Hz massimi con cui il visore era arrivato sul mercato e spingersi fino ai 90Hz. Quando si parla di realtà virtuale aspetti puramente tecnici come la risoluzione o il frame rate diventano ancora più importanti del solito: un'immagine più definita e una fluidità maggiore aiutano non solo a creare un senso di immersione più convincente, ma anche a rendere più organico il rapporto tra le azioni del giocatore e il mondo virtuale che le riceve, riducendo potenzialmente effetti negativi come la motion sickness, ovvero quella sorta di nausea che si piò sperimentare durante sessioni di gioco più o meno prolungate.
Presto titoli come Superhot, Echo VR, Beat Saber, Vacation Simulator, Job Simulatore, Racket: Nx e Space Pirate Trainer saranno giocabilio anche a 90Hz, e la speranza è che presto anche Tetris Effect e Rez Infinite si aggiungano alla lista.

Per quanto riguarda Oculus Link, una volta collegato il Quest 2 al PC tramite il cavo sarà possibile scegliere tra 72Hz, 80 Hz o appunto 90Hz tramite l'app Oculus. Inoltre, la qualità visiva in generale è migliorate, e le impostazioni automatiche per la grafica ora valutano con maggior precisione le capacità della GPU, mentre per quelle manuali è stata rinnovata l'interfaccia.

Infine, la settimana prossima sarà il momento di Oculus Move, ovvero l'app che mostra le calorie bruciate e i minuti di attività fisica svolti durante le proprie sessioni di gioco. Un motivo in più per indossare il visore, specie in quelle zone dove il lockdown è più duro.
Mentre la prima beta di iOS 14.3 è già disponibile e la versione 14.2 è stata rilasciata pubblicamente ormai da più di una settimana, Apple decide di tagliare i ponti con la 14.1 - esattamente come fatto già con la 14.0.1. -, stoppando le firme. Questo significa che, qualora si sia effettuato l'aggiornamento, non sarà più possibile effettuare il downgrade: una strada che in molti avevano battuto durante la beta di iOS 14.2, a causa di un fastidioso bug che faceva comparire false notifiche di aggiornamento, risolto poi poco dopo.

Sul fronte del jailbreak, questo significa che un'eventuale breccia in iOS 14.1 sarebbe inutile, dal momento che i numerosi utenti che hanno già provveduto all'upgrade resterebbero tagliati fuori. In compenso su iOS 14.2 la pratica è già possibile, anche se solo per gli iPhone "vecchi" come X, 8, 8 Plus e inferiori. 
Fortnite è stato uno dei primi titoli a presentarsi già aggiornato e pronto a supportare le funzionalità di PlayStation 5 e Xbox Series X/S, ma le novità non sono certo finite qui: la versione attuale, infatti, è solo il primo passo verso qualcosa di molto più completo e ambizioso.

A parlarci di cosa ci aspetta in futuro è Ben Woodhouse, Lead Console Programmer di Epic Games, il quale è stato protagonista di un'interessante intervista rilasciata sul blog ufficiale Microsoft Xbox Wire. Qui si parla di come il gioco sia stato reso compatibile per sfruttare l'hardware alla base di Series X e Series S, ma l'aspetto più interessante riguarda ciò che arriverà nel corso dei prossimi mesi.

Ovviamente - data la natura del blog che lo ha ospitato - il discorso di Woodhouse è incentrato su Xbox, ma le stesse funzionalità dovrebbero essere supportate anche nel futuro aggiornamento che arriverà pure su PlayStation 5, quindi possiamo considerare le sue parole come relative a tutte le piattaforme next gen in commercio.
L'attuale versione di Fortnite è ancora basata su Unreal Engine 4, ma il team ha già cominciato i lavori necessari per adattare il gioco al nuovo motore grafico annunciato questa primavera, Unreal Engine 5. Come abbiamo avuto modo di apprezzare durante l'evento di presentazione, UE5 permetterà di migliorare drasticamente aspetti come l'illuminazione dinamica e consentirà l'utilizzo di modelli molto più complessi - di qualità cinematografica - grazie a Lumen e Nanite.

Epic Game sta anche lavorando per introdurre il supporto alla modalità a 120 fps (l'abbiamo già vista su qualche dispositivo mobile, oltre che, ovviamente, su PC), che potrebbe arrivare proprio in occasione dell'aggiornamento che cambierà il motore grafico del gioco. Purtroppo non ci sono tempistiche precise, ma la transizione dovrebbe avvenire nel corso del 2021.
Epic Games, oltre a dare inizio all'evento di Halloween su Fortnite, comunica che il nuovo aggiornamento (v14.40) riduce drasticamente lo spazio occupato dal gioco sul disco rigido: una modifica che al momento riguarda esclusivamente la versione PC.

Dopo aver scaricato i 27GB dell'update 14.40, il popolare battle royale avrà dunque un peso totale di circa 30GB, ben 60GB in meno rispetto alla versione precedente. La riduzione dello spazio di installazione, come spiegato dal team di sviluppo, garantisce prestazioni di caricamento migliorate e dimensioni ridotte per i futuri aggiornamenti.

Il nuovo update introduce poi l'evento di Halloween che con "l'Incubo 2020, La vendetta di Mida" porta nel battle royale tante sfide, ricompense e skin esclusive a tema.

    Mida Ombra e i suoi scagnozzi risvegliati hanno conquistato quella che un tempo era l'Agenzia. Durante Fortnite: l'incubo, seguirai le loro orme spettrali e tormenterai i tuoi avversari sull'isola.

    Dopo avere subito un'eliminazione nelle modalità giocatore singolo, a coppie o a squadre, scendi nuovamente in battaglia come ombra per puntare alla Vittoria Spettrale. Unisciti ad altre ombre per sconfiggere i sopravvissuti utilizzando le tue abilità ultraterrene. Puoi provare per esempio a possedere un veicolo... 

    Fortnite potrebbe tornare su iOS, nonostante la vicenda del ban che per il momento prosegue nelle aule giudiziarie - QUI per una sintesi dell'articolata vicenda. Il popolare battle roayale di Epic Games è stato rimosso dall'App Store in estate ma potrebbe tornare sui dispositivi della Mela grazie ad Nvidia. I condizionali sono dovuti perché la notizia non è per ora confermata: secondo la BBC però Nvidia sembra essere all'opera per realizzare una versione di GeForce Now, il suo servizio di cloud gaming, che potrà essere utilizzata tramite il browser Safari.

In tal modo il popolare titolo di Epic Games sarebbe di nuovo giocabile su iPhone e iPad, seppur con i vincoli di un sistema di gioco basato sul cloud - primo tra tutti lo stretto legame tra qualità dello streaming e bontà della connessione. Se con altri titoli meno competitivi si può convivere con qualche input lag, non si può dire lo stesso nel caso di un gameplay frenetico come quello di Fortnite. Prima del come sarà necessario però stabilire il se.

GeForce Now di Nvidia è accessibile al momento tramite Windows, Mac, Chromebook e dispositivi Android. L'eventuale variante ottimizzata per il browser Safari consentirebbe di aggirare i vincoli imposti da Apple alle app che possono essere inserite nell'App Store; bisognerà naturalmente valutare se la casa non troverà un cavillo legale per bloccare ugualmente l'accesso a Fortnite da browser e se Nvidia finalizzerà effettivamente il progetto. La casa di Santa Clara ha almeno una buona ragione per completarlo: la dare ulteriore spinta al servizio GeForce Now catturando l'attenzione degli utenti iOS che giocano a Fortnite.

Secondo le indiscrezioni dalla BBC, Nvidia punterebbe a rilasciare prima delle festività natalizie la versione di GeForce Now accessibile da browser. In attesa di sviluppi, ricordiamo il nostro approfondimento sui principali di cloud gaming, GeForce Now compreso.È in edicola il numero autunnale della rivista, un'edizione speciale in cui raccontiamo il vero volto della più grande superpotenza tecnologica mondiale

Con il nuovo numero del nostro bookazine vogliamo cercare di raccontare la Cina di oggi, una superpotenza tech con ben 21 “zone dimostrative dell’innovazione” che vogliono competere con (e superare) la Silicon Valley americana, un paese che per anni è stato considerato la “fabbrica del mondo” e oggi invece è tra i leader economici e tecnologici del pianeta.

Dai rapporti economici tra il Dragone e il nostro paese alla nuova guerra fredda tecnologica con gli Stati Uniti, dalla riscoperta del cinema di fantascienza asiatico alle mappe del gusto delle varie regioni cinesi, l’edizione autunnale di Wired cerca di raccontare la Cina in maniera diversa dal solito.

Ma farlo dall’Italia è molto difficile, specialmente di questi tempi in cui gli spostamenti tra paesi sono complicati. Per questo abbiamo deciso di collaborare con giornalisti, ricercatori, autori e artisti cinesi, che ci hanno aiutato ad avere più punti di vista, non solo quello occidentale e italiano. Tra le firme del numero così trovate gli scrittori Qiu Xiaolong e Chen Quifan, la ricercatrice di Oxford Pu Yan, l’ex rocker e ora tecnologo Kaiser Kuo.

Altri articoli sono a firma di Ilaria Maria Sala, corrispondente da Hong Kong per il Guardian e il Wall Street Journal, Ken Zaho, esperto di marketing digitale, Mara Hvistendahl, reporter di Wired Us, Rogier Creemers, ricercatore dell’università di Leida in Olanda.

Ci ha dato inoltre una mano, in veste di consulente editoriale, il giornalista del Manifesto Simone Pieranni, che ha vissuto per oltre 10 anni in Cina e ha appena pubblicato il libro Red Mirror: Il nostro futuro si scrive in Cina, un saggio che mostra come Pechino sia sensibilmente avanti sulle tecnologie fondamentali per pensare al domani.

Abbiamo infine chiesto ad artisti e fotografi cinesi di illustrare la copertina e gli articoli del numero. Alcuni di loro hanno declinato l’invito, per via delle critiche che rivolgiamo al governo in alcuni articoli: temevano ritorsioni che, purtroppo, sono all’ordine del giorno. Quelli che hanno accettato, comunque, hanno dato un tocco di “cinesità pop” a un’edizione davvero speciale di Wired.

Allegato a questo volume di Wired c’è il consueto inserto business in formato tabloid, questa volta dedicato alla Cybersecurity.Wired ha incrociato il numero di tamponi per abitanti, la percentuale di quelli abitativi e la densità abitativa per raccontare come si muovono i contagi in Italia

(I dati della mappa sono aggiornati ogni

giorno all’ultimo bollettino disponibile)

Una mappa che racconti la situazione dell’epidemia da nuovo coronavirus nel nostro paese. Che metta insieme i tamponi effettuati, la percentuale di quelli considerati positivi e la densità abitativa, ovvero uno dei parametri presi in considerazione dagli epidemiologi per realizzare le mappe di rischio. Così da mostrare quelle province che, in base alla media dei dati dell’ultima settimana, potrebbero avere qualche problema in più rispetto alle altre.

È questo il tentativo che ha mosso Wired, che ha raccolto dati dalla Protezione civile e da Istat per costruire questa mappa aggiornata quotidianamente, poco dopo l’uscita del bollettino quotidiano della Protezione civile. I dati fanno sempre riferimento a quanto accaduto nell’ultima settimana, perché sul singolo giorno ha poco senso ragionare.

Le sfumature di grigio che colorano le regioni danno conto della strategia di tamponatura. Più sono scuri più è basso il numero di tamponi ogni 100mila abitanti effettuati negli ultimi sette giorni. Si tratta, beninteso, di primi tamponi, non dei test effettuati per verificare che un positivo si sia negativizzato. Sono, in altre parole, quelli condotti alla ricerca di nuovi casi.

Poi ci sono i cerchi. Il colore indica la percentuale di test positivi sul totale dei primi tamponi effettuati (un dato che abbiamo solamente a livello regionale). Questo colore diventa più scuro quanto più è alto il rapporto, mostrando quindi un dato slegato dal numero di tamponi eseguiti, una cifra che può falsare le analisi. Infine, ci sono le dimensioni dei cerchi: più un cerchio è grande, maggiore è il numero di nuovi positivi per chilometro quadrato individuato nell’ultima settimana. In questo caso usiamo questo dato per includere la densità abitativa delle province italiane, partendo dal principio che dove ci sono più persone, rischiamo di più.

Volendo semplificare, le situazioni problematiche sono quelle che presentano colori scuri e dimensioni elevate. Ovvero pochi tamponi effettuati, che indicano una minore sorveglianza, molti dei quali risultati positivi e concentrati in poco spazio. Per quanto rispetto a quest’ultimo parametro occorre precisare che il dato utilizzato ai fini del calcolo rappresenta l’intera superficie provinciale, aree non abitate comprese. Circostanza che implica che il valore legato alla densità dei contagi sia in realtà una stima al ribasso.

Pur con questi limiti, la mappa rimane un tentativo di descrivere l’evoluzione della pandemia nel nostro paese. Lo stesso vale per questo grafico, che mostra gli stessi indicatori, questa volta però esclusivamente su base regionale.

(si ringrazia Gianluca Dotti per la collaborazione)Lanciato da Fedez e sostenuto da Cesvi, Amazon Prime Video, Intesa Sanpaolo e molte altre aziende, sostiene i professionisti dello spettacolo e della musica colpiti dalle crisi economica del coronavirus

Quello dello spettacolo è fra i settori più colpiti dalle conseguenze sociali ed economiche del coronavirus. I cinema, i teatri, i concerti dal vivo e tante altre manifestazioni pubbliche sono stati messi in ginocchio dalle chiusure e dalle limitazioni, con effetti pesanti su tutta la filiera produttiva dell’intrattenimento, per lo più costituita da lavoratori autonomi spesso poco tutelati o da imprese piccole e fragili. La chiusura di set, club e sale da concerti non ha, dunque, solo ricadute sulla scena culturale italiana, ma anche sulla vita quotidiana di migliaia e migliaia di lavoratori della musica e dello spettacolo, e sulle loro famiglie. Per questo è stata lanciata l’iniziativa Scena Unita, un vero e proprio fondo che vuole supportare in modo concreto e diretto “quei lavoratori senza i quali la loro arte non può prendere forma”.

Su una proposta inizialmente avanzata da Fedez, Scena Unita ha raccolto grandi artisti della musica e dell’intrattenimento italiani oltre a enti privati e aziende, il tutto per fornire un sostegno economico e una progettualità che portino a una ripartenza del settore. Con il patrocinio del Ministero per i beni culturali e la gestione del Cesvi, storica organizzazione umanitaria italiana, insieme a La Musica che gira (il coordinamento dei lavoratori della musica nato lo scorso giugno) e Music Innovation Hub, il fondo segue precise linee guida messe a punto da un pool di esperti e di comitati tecnico-scientifici e, oltre a invitare il pubblico a partecipare, si avvale dell’indispensabile supporto del tessuto industriale e d’impresa, in qualità di partner di eventi, festival, concerti e creazione di contenuti audiovisivi.

A oggi Scena Unita ha raccolto due milioni di euro, la cui metà è stata donata da Amazon Prime Video; fra gli altri sostenitori ci sono realtà come Intesa SanPaolo, Fendi, Layla Cosmetics, Estetica cinica, promotori di concerti quali Friends & Partners, Vivo Concerti, Magellano Concert, Live Nation, case discografiche del calibro di Sony Music Italia, Warner Musica, Universal Music Italia e le case produttrici Endemol Shine, Fremantle e Arcobaleno Tre. Ma chiunque può continuare a donare attraverso il crowdfunding ForFunding.it messo a disposizione da Intesa Sanpaolo, mentre i bandi saranno pubblicati sul sito del Cesvi.

Sono numerosissimi anche gli artisti di ogni categoria che hanno aderito all’appello: da Carlo Verdone ad Achille Lauro, da Sabrina Ferilli a Gianna Nannini, da Claudio Baglioni a Paolo Bonolis, da Gianni Morandi a Maria de Filippi, passando per Emma, Arisa, Amadeus, Fiorello, Cosmo, Michelle Hunziker, Tommaso Paradiso, Elisa, J-Ax e molti altri. “Questo sicuramente non risolverà tutti i problemi che stanno affrontando, ma ci sembrava doveroso fare qualcosa”, ha dichiarato Fedez: “Sono sicuro che gli spettacoli dal vivo ricominceranno, però questo succederà solo unendo le forze e sostenendo questi lavoratori, che sono i pilastri di ogni show”.Contro Covid-19 uno spray nasale creato è riuscito a arrestare il virus e impedire il contagio nei furetti. Il risultato, per ora preliminare e su animali, potrebbe bloccare il coronavirus nel naso ed essere usato come strumento preventivo in aggiunta alle altre misure

Dopo i collutori contro il nuovo coronavirus oggi è il turno di uno spray nasale che potrebbe rivelarsi efficace nel combattere e impedire che Sars-Cov-2 contagi l’organismo nel naso. Questo spray, che contiene un nuovo antivirale, è stato messo a punto da un gruppo della Columbia University Medical Center a New York, coordinato dal ricercatore italiano Matteo Porotto e da Anne Moscona. Per ora gli autori hanno testato il composto soltanto su furetti, anche se i primi risultati sono stati molto promettenti. La ricerca, ancora non peer reviewed, è disponibile in preprint su bioRxiv.

I dati sono preliminari e inoltre ricordiamo che il contagio da Covid-19 avviene principalmente da goccioline di saliva (droplet) e residui di queste goccioline (aerosol), nonché da contatto delle mani infette con le mucose, non solo quelle del naso, con processi che non possono essere bloccati – almeno non tutti – dall’uso preventivo di questo spray nasale, anche qualora si confermerà efficace anche nell’essere umano. Nonostante questi limiti, il composto realizzato potrebbe rivelarsi un’arma efficiente, in aggiunta ad altri strumenti protettivi, contro la diffusione del coronavirus.

Bloccare la proteina spike del Sars-Cov-2

Gli scienziati sono impegnati nella ricerca e nella messa a punto di molecole dette lipopeptidi, ovvero piccole proteine legate a un lipide (un grasso) come il colesterolo o il tocoferolo (presente in molti vegetali, nell’olio di oliva e non solo). Queste molecole agiscono impedendo che un virus si leghi alla membrana della cellula ospitante, la cellula dell’organismo che lascerà entrare il patogeno e verrà infettata. Il coronavirus Sars-Cov-2 utilizza la sua proteina detta spike per penetrare nelle cellule e creare un legame.

Il nuovo composto riconosce la proteina spike, si inserisce e si incastra nella regione in cui avviene il contatto fra virus e cellula e impedisce alla spike di adottare la forma necessaria per realizzare il legame con la cellula. Gli autori avevano già descritto il composto in uno studio recente su mBio, in cui la molecola era stata provata sull’essere umano in un modello 3D, dunque con una simulazione al computer, in cui aveva dimostrato di essere efficace.

Lo studio sullo spray nasale

Nell’esperimento gli autori hanno selezionato dei furetti, spesso studiati nella ricerca clinica perché le loro malattie respiratorie somigliano alle forme che colpiscono l’essere umano. Dopo aver ricevuto lo spray nasale, sei furetti sono stati messi a contatto con altrettanti animali contagiati e positivi al coronavirus. Il contatto era molto stretto ed è durato più di 24 ore. Dopo questo tempo i ricercatori hanno rilevato che nessuno degli animali trattato con l’antivirale era stato contagiato e non si rilevava dal tampone, nel naso e nella gola, la presenza dell’infezione da Sars-Cov-2. Al contrario, furetti che non hanno ricevuto lo spray nasale sono stati tutti contagiati. Gli autori spiegano che è semplice somministrare l’antivirale per via nasale e che la sua azione è immediata e duratura, dato che arriva a coprire un periodo di 24 ore.

Spray nasale: prima e subito dopo l’esposizione al virus?

Oggi i ricercatori propongono la molecola come candidato antivirale per via nasale. Fermo restando che lo spray nasale non cura il Covid-19, l’ipotesi è che possa essere utile come strumento preventivo, prima dell’eventuale esposizione al virus, o come profilassi subito dopo essere stati esposti, dunque dopo aver avuto un contatto con una persona positiva. Visti i risultati che mostrano che il composto è sicuro e valido, ora gli autori sperano di poterlo testare quanto prima su volontari umaniPesano le chiusure dei parchi e la sospensione di molte attività hanno. La nota positiva viene però dal servizio di streaming Disney+, che in un anno ha raggiunto 73,7 milioni di abbonati.

La lunga emergenza Covid-19 continua a pesare sulle casse del gruppo Disney. Per la prima volta negli ultimi quarant’anni l’azienda ha chiuso un bilancio in rosso dopo il secondo trimestre consecutivo in perdita. Dai dati presentati, la compagnia ha riportato negli ultimi tre mesi un passivo di oltre 710 milioni di dollari, mentre i ricavi sono scesi a 14,7 miliardi rispetto ai 19,1 miliardi nello stesso periodo dell’anno scorso.

A pesare sono certamente le chiusure dei parchi a tema e dei resort, che hanno causato sull’intero anno perdite per oltre 6,9 miliardi di dollari, con un calo del 61% rispetto all’anno precedente. E a questi si sono aggiunti anche il blocco delle crociere e della produzione di film e spettacoli televisivi, che ha causato all’incirca un altro mezzo miliardo di dollari di mancati introiti. Nel complesso Disney ha riportato una perdita netta di oltre 2,8 miliardi di dollari.

A settembre, inoltre, la compagnia ha annunciato il licenziamento di 28mila suoi dipendenti impiegati nelle diverse attività di intrattenimento e produzione oltre a quelli impiegati nei parchi Disneyland e nelle crociere a tema.

Salva lo streaming

La situazione è però controbilanciata dai risultati incoraggianti che vengono dal settore dello streaming video, in cui Disney è entrata da circa un anno. A risollevare i conti ci ha pensato il servizio Disney+, che a novembre 2019 ha debuttato negli Stati Uniti e in Canada, mentre in Italia è arrivato durante il primo lockdown.

Oggi Disney+ ha raggiunto 73,7 milioni di abbonati a pagamento in tutto il mondo, con un incremento di oltre 13 milioni rispetto ai 60 milioni di abbonamenti registrati ad agosto. Anche altri servizi streaming come Espn+ e Hulu hanno riportati ottimi risultati, con un incremento degli utenti e oltre 36,6 milioni di consumatori paganti nel caso della piattaforma Hulu, di cui Disney è azionista di maggioranza.

E l’intero comparto dei servizi diretti al consumatore ha visto crescere il fatturato del 41% rispetto allo stesso periodo dell’anno scorso, arrivando a 4,8 miliardi di ricavi. È il frutto della strategia messa in campo dal nuovo amministratore delegato Bob Chapek, subentrato al dimissionario Bob Iger lo scorso febbraio e che puntando soprattutto sui contenuti in streaming ha portato la piattaforma Disney+ in soli dodici mesi a un’ottima posizione in un mercato dal valore stimato attorno ai 51,6 miliardi di dollari nel 2020, secondo Statista e al momento dominato da Netflix.gialla



L'autocertificazione



Le misure nazionali (zona gialla)

Nuovo Dpcm, area gialla: quali sono i provvedimenti per le regioni con criticità moderata

Dpcm

navi

navi



Mi trovo in una zona arancione

Nuovo Dpcm, area arancione: quali sono i provvedimenti per le regioni con rischio intermedio



Mi trovo in una zona rossa

Nuovo Dpcm, area rossa: quali sono i provvedimenti per le regioni ad alto rischio

(aggiornamento dell'11 novembre 2020 alle 23,56)L'Italia divisa in tre fasce, a seconda della gravità della situazione legata al diffondersi dell'epidemia di coronavirus. Ecco le risposte alle domande sui divieti in vigore, schede informative e il modulo per l'autocertificazione di nuovo necessario.Il Dpcm entrerà in vigore da venerdi 6 novembre e scadrà il 3 dicembre.L'Italia, secondo i diversi livelli di rischio, è divisa in tre fasce: gialla, arancione e rossa. La zona gialla, quindi, sostituisce la verde di cui si era parlato fino a questo momento. La collocazione delle regioni nelle varie fasce sarà decisa dal ministro della Salute, sentiti i governatori, sulla base di 21 parametri. Ma il ministro per gli Affari regionali, Francesco Boccia, ha sottolineato che "a strategia adottata con il Dpcm non vuol dire esautorare i territori, ma anzi vuol dire lavorare insieme responsabilizzandoli".Tra i 21 parametri che serviranno a stabilire l'inclusione in una fascia ci sono il numero dei casi sintomatici, i ricoveri, i casi nelle Rsa, la percentuale di tamponi positivi, il tempo medio tra sintomi e diagnosi, il numero di nuovi focolai, l’occupazione dei posti letto sulla base dell’effettiva disponibilità.Il provvedimento del governo divide l'Italia in tre aree:, arancione e rossa a seconda del livello di rischio. La zona gialla sostituisce quella verde in quanto Palazzo Chigi non vuol fare passare il messaggio (errato) che la zona verde possa essere esente da rischi e problemi derivati dalla diffusione della pandemia: anche quella gialla è dunque una zona di allerta covid. In serata il premier Giuseppe Conte illustrerà il Dpcm in conferenza stampa.Le regioni gialle sono Campania, Emilia-Romagna, Friuli Venezia-Giulia, Lazio, Marche, Molise, Sardegna, Veneto e le provincia autonoma di TrentoLe regioni arancioni sono Abruzzo, Basilicata, Liguria, Puglia, Sicilia, Toscana e Umbria.Le regioni rosse sono: Calabria, Lombardia, Piemonte, Val d'Aosta e la provincia autonoma di Bolzano.La fascia gialla nazionale prevede la limitazione della circolazione delle persone dalle 22 alle 5 del mattino successivo.Con il nuovo Dpcm torna l'autocertificazione per gli spostamenti in Italia: in tutto il paese scatterà il coprifuoco alle 22 e, dunque, la necessità di giustificare i propri spostamenti sarà necessaria anche nei Comuni inseriti nelle zone gialle, dopo quell'ora. Il modulo, già disponibile sul sito del Viminale, è lo stesso che era stato predisposto in occasione del Dpcm del 24 ottobre e già utilizzabile per le ordinanze in vigore nelle Regioni dove era stato stabilito il coprifuoco. Si tratta di un modello standard - che avranno a disposizione tutte le pattuglie delle forze di polizia - dove i cittadini dovranno indicare i motivi dello spostamento (per ragioni di lavoro, necessità e salute). I controlli verranno fatti a campione e chi non riuscirà a dimostrare il motivo indicato nell'autocertificazione, verrà denunciato. L'autocertificazione è obbligatoria anche per muoversi nelle zone rosse (ad esempio serve per chi deve recarsi dal parrucchiere in una zona rossa).No: chiuderanno musei e mostre.Didattica a distanza al 100% per le scuole superiori: per le scuole elementari e medie e per i servizi all'infanzia attività in presenza ma con uso obbligatorio delle mascherine (salvo che per i bimbi al di sotto dei 6 anni);Si prevede la chiusura nelle giornate festive e prefestive di medie e grandi strutture di vendita, ad eccezione delle farmacie, dei punti vendita di generi alimentari, delle tabaccherie e delle edicole.Il Dpcm per i trasporti pubblici prevede un tasso di affollamento massimo del 50 per cento.Bar e ristoranti dovranno chiudere alle 18, ma avranno la possibilità di restare aperti per il pranzo della domenica.Viene decretata la sospensione dello svolgimento dei concorsi, tranne quelli che si svolgono per via telematica e su base curriculare.Vengono chiusi i "corner scommesse e giochi" nei bar e nelle tabaccherie. Restano aperti parrucchieri e centri estetici.Il testo finale delnon vieta di operare, a differenza di quanto previsto nell'ultima bozza, alledi crociera battenti bandiera italiana. "I servizi di crociera da parte dellepasseggeri di bandiera italiana possono essere svolti solo nel rispetto delle specifiche linee guida di cui all'allegato 17 del presente decreto".Nelle Regioni che rientrano nella fascia arancione sarà vietato ogni spostamento, in entrata e in uscita, salvo che per comprovate esigenze di lavoro, salute e urgenza.Sarà inoltre vietato ogni spostamento in un comune diverso da quello di residenza, domicilio o abitazione, salvo che per comprovate esigenze lavorative, di studio, per motivi di salute o per situazioni di necessità.Nella zone arancioni vengono sospese le attività di bar, pub, ristoranti, gelaterie, pasticcerie, ad esclusione delle mense e del catering, con l'autorizzazione per tutti alle attività di ristorazione con consegna a domicilio.Nelle "zone rosse", quelle a più alto rischio, il Dpcm prevede per almeno 15 giorni lo stop a ogni spostamento in entrata e in uscita dalla Regione.È vietato uscire anche dal comune dove si risiede (sempre salvo necessità e urgenza).Vengono chiusi i negozi al dettaglio, tranne alimentari, farmacie, edicole; chiusi i mercati di generi non alimentari.Viene interdetta l'attività di bar, pub, ristoranti, gelaterie, pasticcerie: resta consentita la sola ristorazione con consegna a domicilio, nonché, fino alle ore 22, la ristorazione con asporto.Sono vietate inoltre le attività sportive, anche svolte nei centri sportivi all'aperto. Sarà invece consentito svolgere individualmente attività motoria (sport e passeggiate), ma sempre e solo in prossimità della propria abitazione, individualmente e nel rispetto rigoroso dei gesti-barriera.Permessa l'attività scolastica in presenza per scuola dell'infanzia, elementare e prima media.Svezia, a segno Kulusevski

Sergio Ramos, record amaro: sbaglia due rigori

Annullata Romania-Norvegia

Colpo della Francia in casa del Portogallo e campioni del mondo che conquistano l'accesso alle fasi finali. Nella sfida che assegnava la leadership del girone 3 (entrambe erano appaiate a 10 punti), la squadra di Deschamps espugna il ‘Da Luz’ di Lisbona grazie alla rete di Kante (tocco ravvicinato su incertezza del portiere) al 53′. Ai lusitani non basta Cristiano Ronaldo, rimasto in campo per tutti i 90 minuti.Nello stesso girone, successo per 2-1 della Svezia sulla Croazia: sblocca la gara lo juventino Kulusevski al primo gol in nazionale (sarà contento Ibrahimovic, che in passato aveva chiesto più spazio per il giocatore della Juve), poi grande protagonista Marcus Danielsson che prima firma il raddoppio, poi suo malgrado riapre la partita con un autogol. Classifica: Francia 13, Portogallo 10, Svezia e Croazia 3.Nel girone 4 sorpasso della Germania ai danni della Spagna. I tedeschi superano 3-1 l’Ucraina di Shevchenko, passata in vantaggio con Yaremchuk, poi rimonta di Sane e dello scatenato Werner (doppietta). Mezzo passo falso invece delle Furie Rosse che si salvano all’89 in Svizzera: Gerard Moreno replica al vantaggio elvetico dell’atalantino Freuler. Serata da dimenticare per Sergio Ramos, capace di sbagliare due rigori nella ripresa. E pensare che in carriera il difensore del Real Madrid ne aveva sbagliati appena 3 prima di stasera. Il modo peggiore per Ramos di festeggiare il record di presenze in Nazionale per un giocatore europeo: con quella di stasera sono 177 gettoni, superato Buffon (176). Il difensore spagnolo, il cui esordio in Nazionale è datato 2005, adesso è a 7 presenze dal record mondiale assoluto, in possesso dell’ex centrocampista offensivo egiziano Ahmed Hassan, fermo a 184.L’Uefa ha annunciato che la partita di Nations League fra Romania e Norvegia, in programma domenica, è stata annullata. Le autorità norvegesi hanno deciso di vietare il viaggio della Nazionale a Bucarest a causa di un caso Covid. ”La partita non può essere giocata”, ha scritto la Confederazione calcistica europea sul proprio sito web. Sabato scorso, il ministro della Salute norvegese aveva ordinato alla selezione nordica di non recarsi in Romania per la 5/a e penultima giornata del torneo. Il terzino destro Omar Elabdellaoui, che gioca nel Galatasaray (in Turchia), ieri è risultato positivo al Coronavirus e il membro di Governo ha invitato la Federazione a rispettare le regole di quarantena, che raccomandano l’isolamento.Azerbaijan-Montenegro 0-0, Cipro-Lussemburgo 2-1. Classifica: Montenegro 10, Lussemburgo 9, Azerbaijan 5, Cipro 4Malta-Andorra 3-1, Lettonia-Isole Far Oer 1-1. Classifica: Isole Far Oer 11, Malta 8, Lettonia 4, Andorra 2.San Marino-Gibilterra 0-0. Classifica: Gibilterra 7, Liechtenstein 4, San Marino 2."Cercherò fare più sorpassi possibile nei primi giri. E poi deciderò se puntare al podio, o accontentarmi"."Ma io non sono mica un ragioniere. Non mi piacciono, certi calcoli"."Corro sempre e solo per vincere"."Sono uno dei pochi che in questo gp può giocarsela con Morbidelli , che sta andando in una maniera pazzesca. Farò di tutto per restargli attaccato: ad un certo punto, vedremo come vanno le cose. Ci penseranno le mie sensazioni"."Intanto, parto 12°. Qualche posizione la devo rimontare comunque"."Sono un tipo tranquillo, però devo ammettere che la pressione sta diventando fortissima"."So che al mattino mi sveglierò già nervoso: però sapere di avere un buon ritmo per questa gara mi dà fiducia"."Sì, comunque vada. E' stata dura"."Le tribune piene, il paddock come un formicaio di tifosi: sarebbe stato ancora più complicato"."Sì: più di Morbidelli, Rins, Quartararo. Perché nonostante tutte le precauzioni che prendi, può succedere a chiunque: e con un calendario così, corto, stare fuori sarebbe stato un disastro"."Mi tranquillizza sapere che anche Quartararo e Rins partono da lontano. Bisogna partire al massimo, sorpassare più che posso già al primo giro. Se ci riesco, dopo un po' comincerò a pensare al campionato. E se sarà meglio puntare al podio o accontentarsi di restare tra i primi 10"."La smetta. Io penso solo ad arrivare primo. Però, se non ci riesco...".Quello andato in scena in Turchia è stato un week-end storico, quello del settimo trionfo di Lewis Hamilton . Raggiunto Michael Schumacher. Un trionfo che va oltre l'immaginabile. Ma, in effetti, è già oltre lo sport. Come persona(ggio). Certo, non è amato all'unanimità. Chi non gli vuole riconoscere le stimmate dei grandi, racconta che le imprese di Ayrton Senna, Jim Clark e Juan Manuel Fangio erano altra cosa. Va bene tutto, ma non si può sindacare che la sua figura abbia oltrepassato la Formula 1.Abbiamo, nell'osservare questo ragazzo che ora è diventato uomo, diversi Lewis Hamilton: il ragazzino nero che sogna di essere il primo pilota di colore. Il giovane che si distacca dal padre (anche dolorosamente, ma non pubblicamente) che lo accompagnava. Il dongiovanni libertino che passa da una festa vip all'altra. Il pilota maniacale, aggressivo e talentuoso in macchina.Questo è fino a un certo punto. Poi si passa al Lewis 2.0 (4.0? 5.0?), e a una svolta nei comportamenti. Vegano. Salutista. Col pugno alzato. Un cambio di stile radicale. Come si fosse sentito investito della missione di salvare il pianeta. "Come tutti, sono cresciuto pensando che la carne rossa e i prodotti caseari siano una cosa buona. Pensavo di vivere in maniera salutista, poi ho conosciuto nuovi amici, vegani. Ho deciso di provare, di muovermi gradualmente in quella direzione, fino a liberarmi completamente di carne e altro. Volevo provare la differenza". Frullati proteici, avocado, legumi e patate non entrano in conflitto con le esigenze dello sport professionistico. "Mi sento in dovere di far parte del movimento che aiuterà a curare il pianeta".Eppure, non era stato sempre così, come detto. La sua vita "spregiudicata" (moda, musica e feste) lo hanno reso personaggio relegando in un angolo gli aspetti agonistici: gli allenamenti, la cura precisa e puntuale del proprio corpo, la dedizione nella preparazione prima di salire nell'abitacolo di una vettura di F1. Poi è intervenuta la pandemia a dare il colpo di grazie alle sue convinzioni filosofiche: "Devi essere amante di te stesso, sentirti a tuo agio da solo. Sono stato molto tempo da solo, prendendomi spazi di riflessione su me stesso. Ho capito le cose che ho sbagliato e quelle fatte bene. Ho ritrovato una nuova carica dopo aver trascorso un periodo completamente intontito in cui non avevo nessuna voglia di allenarmi. Pensavo se fosse la cosa giusta continuare a correre o se fosse arrivato il momento di dire basta. Poi ho avuto un'illuminazione, e mi sono sbloccato: amo quello che faccio e perché mai dovrei smettere?".Non viene da una famiglia ricca. Ha vissuto a Stevenage, che reputa una baraccopoli. Madre britannica, Carmen, padre di Grenada, Anthony. Un fratello, Nicolas, colpito da paralisi cerebrale. "Sì, Nicolas è un ragazzo disabile, ma ho scoperto e capito che persone nelle sue condizioni hanno una personalità formidabile: cade e si rialza, cade e si rialza sempre. Con serenità. Confesso: mi ha insegnato molto".Neanche l'amore lo ha aiutato: accanto a lui si sono viste donne bellissime, molte amiche, diverse fidanzate. Ma un'unica storia importante, quella con Nicole Scherzinger. E, dopo la sua fine, più nulla.Restano i bambini, e l'affetto totale di Hamilton per loro. Sono numerosi i casi in cui si è speso, oltre e al di là degli assegni staccati per le donazioni. Tanti singoli, commoventi episodi. Hamilton non è solo motori. C'è altro. C'è un ragazzo che nasconde le insicurezze, dicono. Si sa che la moda avrà grande spazio quando smetterà di correre. Si sa che suona il piano, che conosce l'autodifesa. Ma è come se queste cose volesse nasconderle. Si rifugia dietro frasi fatte tipo "Jet set, tappeti rossi e vita da star? Non mi preoccupa: quando avrò finito di correre avrò qualcosa da fare, e da dire".Quello che ci mostra, quello che vuole farci sapere è l'interesse eco, e qui ecco la catena di fast food vegani, oppure il suo monopattino nel paddock, oppure l'affetto per i suoi bulldog. Antipatico? Forse. Duro? Anche. Ma lo ha imparato dalla vita, è stato bullizzato. Poi ha imparato a essere fast, e non lo hanno preso più. In questi anni lo ha battuto solo Nico Rosberg. Un amico di gioventù. Il quale, dopo averlo battuto, s'è ritirato. Probabilmente prosciugato dalle energie. Perché star dietro a Hamilton è dura, devi essere Flash. E anche un po' Superman.Ponte Morandi, perché è caduto? Ecco che cosa sappiamo (e che cosa ancora no)

Perché si è spezzato un tirante? Se n'è rotto solo uno? Fulmini, pioggia e vento possono aver giocato un ruolo? E perché il ponte non era stato chiuso?

di Cesare GiuzziAnnegamento, rischio di soffocamento, trauma cranico, ustioni. Come comportarsi di fronte a queste emergenze? Conoscere le manovre di disostruzione delle vie aeree e di rianimazione cardiopolmonare può salvare la vita di un bambino. In questi video girati in collaborazione con la Croce Rossa le tecniche, le posizioni e le procedure da adottare in ogni situazione di emergenza.

Le testimonianze delle mamme che hanno salvato la vita ad un bambinodi Angelo Vaira

Lasciare più spazio al vostro amico è utile a lui e e a voi: la passeggiata diventa un’esperienza di scopertaLa Royal Family contro The Crown 4: “Un racconto falso e semplicistico per fare soldi”
Blitz dei negazionisti all'Altare della Patria: polizia in antisommossa disperde i manifestanti
Tampone sospeso, a Napoli già 500 prenotazioni per l’iniziativa solidale
Scuole aperte 24 novembre in Campania, Fortini: “Numero verde per fare i tamponi ad alunni e prof”
Saliscendi Regioni, chi vuole sfumare ad arancio e chi vuole diventare rosso
Saliscendi Regioni, chi vuole sfumare ad arancio e chi vuole diventare rosso
